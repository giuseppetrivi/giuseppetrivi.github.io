---
# the default layout is 'page'
icon: fas fa-info-circle
order: 4
---

## Chi sono

<div class="about-who-i-am">

  <img src="/assets/img/personal-img.webp" alt="foto personale">

  <div>
    <p>Il mio nome è <b>Giuseppe Trivisano</b> (da qui "trivi"), sono nato nel 2001 e sono appassionato di informatica e software dai tempi delle scuole medie. Mi sono laureato nell'Aprile 2025 alla triennale di <a href="https://www.uniba.it/it/corsi/cdl-informatica-tecnologie-produzione-software">Informatica e Tecnologie per la Produzione del Software dell'Università di Bari</a>.</p>
  </div>

</div>

Mi occupo principalmente di sviluppo di software e nello specifico della parte relativa al back-end, dalla costruzione dell'architettura del software e di eventuali database all'implementazione nel codice.

[Qui](/assets/files/Tesi_Giuseppe_Trivisano070425.pdf) può essere visionata la mia tesi di laurea sperimentale svolta in collaborazione con due ricercatori dell'[ISTC *(Istituto di Scienze e Tecnologie della Cognizione)*](https://www.istc.cnr.it/) del [CNR *(Consiglio Nazionale delle Ricerche)*](https://www.cnr.it/), che tratta dei sistemi multi-agente e dell'utilizzo delle strategie evolutive per il loro controllo coordinato.

I miei contatti sono nella parte bassa della sidebar a sinistra. In ogni caso, per eventuali informazioni, offerte o proposte puoi contattarmi all'indirizzo email <a href="javascript:location.href = 'mailto:' + ['giuseppetrivisanogt','gmail.com'].join('@')" aria-label="email">giuseppetrivisanogt@gmail.com</a>.

## Lo scopo di questo blog

I [blog](https://it.wikipedia.org/wiki/Blog) sono passati di moda ormai da anni, messi in crisi soprattutto dall'avvento dei social network intorno al 2010. Tuttavia, per un certo tipo di argomenti e per un certo stile di trattazione più approfondito e tecnico restano ancora una valida forma di comunicazione per chi li gestisce e una preziosa fonte di informazione per chi ne usufruisce.

Lo scopo di questo blog è catalizzare tutti i progetti, le idee e i pensieri relativi allo sviluppo di software e a tutti i miei campi di interesse in generale, cercando di essere più chiaro ed esplicito possibile e di offrire spunti interessanti ai lettori.



